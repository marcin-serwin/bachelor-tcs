Przykłady zbiorów nieprzeliczalnych.

---

# Zbiory nieprzeliczalne
Zbiór, który nie jest *przeliczalny*. Zbiór nieskończony, który nie jest równoliczny ze zbiorem liczb naturalnych (zatem ma większą moc).

## Własności
* Suma dwóch (i dowolnej ilości) zbiorów nieprzeliczalnych jest zbiorem nieprzeliczalnym.
* Różnica zbioru nieprzeliczalnego i przeliczalnego jest zbiorem nieprzeliczalnym.
* Iloczyn kartezjański dowolnej ilości zbiorów nieprzeliczalnych jest zbiorem nieprzeliczalnym.

## $[0, 1]$
Pokażemy szkic dowodu na to, że moc zbioru liczb rzeczywistych z przedziału $[0, 1]$ jest większa od mocy zbioru liczb naturalnych. Natychmiastowy wniosek z tego faktu: liczb rzeczywistych jest więcej niż liczb naturalnych.

Dowód korzysta z **metody przekątniowej**. Opiera się na założeniu możliwości ponumerowania liczb rzeczywistych z przedziału $[0, 1]$. Wpisujemy wyrazy tak utworzonego ciągu w kolejne wiersze macierzy. Ustalamy liczbę, której nie ma w macierzy na podstawie przekątnej macierzy.

## Przykłady
Wszystkie poniższe zbiory są mocy continuum $\mathfrak c = 2^{\aleph_0}$.

* $[0,1]$,
* $\mathbb{R}$,
* $2^{\mathbb{N}}$ - zbiór funkcji $\mathbb{N} \to \{0, 1\}$,
* $\mathcal{P} (\mathbb{N})$ - zbiór podzbiorów zbioru $\mathbb{N}$,
* $\mathbb{N}^{\mathbb{N}}$ - zbiór funkcji $\mathbb{N} \to \mathbb{N}$.

Natomiast zbiory $2^{\mathbb{R}}$ i $\mathbb{R}^{\mathbb{R}}$ są jeszcze większej mocy - $2^{\mathfrak c}$.
